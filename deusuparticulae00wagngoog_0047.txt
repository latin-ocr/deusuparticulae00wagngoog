‘39

destiterunt, postquam vicus captus est. Hac igitur in

Α re duo exempla inter ,se congruunt, quod sententia se-

cundaria perfecta primaria in contrarium mutatur.
Navibus enim conspectis non iam mirati sunt, et vico
capto obsides dederunt. — Sed sex illa exempla, quae
antecedente sententia affirmativa indicativum praebent,
accuratius inspiciamus, Quater sequitur aoristus I, 51, 2 ;
ΙΠ, 29, 1; ΙΙΙ, 104, 7, VII, 71, 4, semel praesens
historicum VII, 39, 2, semel imperfectum Ι, 118, 2.
Sententia primaria plerumque exprimitur imperfecto ;
III, 29, 1 exstat praesenS, III, 104, 7 aoristus. Etenim
e natura totius periodi sequitur, ut enuntiatum pri-
marium non rem semel factam, sed statum siveactionem
durantem complectatur. Quanto minus sententia pri-
maria ad rem quam celerrime perfectam spectat, eo magis
impetus ac· vis sententiae alterius repentina augetur.
Exempli gratia explicemus quem supra exscripsimus
locum Ι, 51, 2. Corcyraei vehementer mirabantur, quod
Corinthios terga dantes viderunt, quoniam causam fugae
non perspiciebant. Subito Atheniensium naves auxilio
advectae in conspectum veniunt, ac clamor existit: ecce
naves appropinquantes! Factum igitur repentinum
actionem primariam quasi perrumpit atque. opprimit.
Namque Corcyraeos a mirando destitisse, simulatque
navibus conspectis iusta defuit causa, consentaneum est.
Et profecto praesens, quod VII, 39, 2 invenitur, nullam
aliam habet causam, qua-m ut oratio vividiorem accipiat
, colorem, (Τὸν αὐτὸν τρόπον αὖθις ἐπὶ πολὺ διῆγον τῆς ἡμέρας·
πειρώμενοι ἀλλήλων, πρὶν δὴ Ἀρίστων — πείθει.) Sed quid
faciamus de uno loco I, 118, 2, cuius apodosis continetur
imperfecto? (ἡσύχαζον τὸ πλέον τοῦ χρόνου -, πρὶν δὴ ἦ
δύναμις· τῶν Ἀθηναίων σαφῶς ᾔοετο). Quidnam repentini
in sententia secundaria inest? Sed recte nos iudicasse
patet e sensu ; in adverbio enim σαφῶς· latet notio vorbi
sentiendi, ita ut hoc modo interpretemur: Lacedaemonii
otiosi erant, quum Atheniensium opes crescere apparuit.
Simili modo alia asperitas exaequatur. Aoristus unus,

