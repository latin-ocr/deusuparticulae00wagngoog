33

quomodo factum sit, ut eadem particula quae infini-
tivum regit modo quoque finito potiretur. Ineunte dis-
sertatione docuimus adverbium τςοίν duas ingressum esse
viaS, quarum altera ad infinitivum altera ad modum
finitum duxerit. Hanc naturae originariae commutationem
pedetentim factam csse probabile est¹ Ac nemo fere
eorum, quibus de hac particula dicendi occasio data est,
aut breviorem aut accuratiorem dehac re expositionem
detrectavit. Et profecto viae qua ex particula πρίν
coniunctio evasit perscrutatio non solum ad vim potesta·
temque particulae ipsius intellegendam, sed etiam ad uni-
versam syntaxis rationem perspiciendam summopere
valet. Itaque nos quoque· huic quaestioni pertractandae
operam navabimus. Multo autem facilius haec quam
prior disputatio nobis procedet. Altera enim τςοίν
particulae cum infinitivo structura iam in Homeri
carminibus perfecta et varie exculta exstat; verbi
autem finiti usus quasi nobis videntibus nascitur.
Cuius ut exponam originem ab adverbio exordiendum
esse mihi videtur.

Priore loco eorum exemplorum rationem contem-
plemur, quorum sententia ad tempus praeteritum pertinet.
Primordia potestatis ex ea re mihi repetenda videntur,
quod in carminibus Homericis adverbium πρίν ineunte
enuntiato positum saepenumero ad sententiam ante-
cedentem respicit. Exempli gratia nomino Φ 177—79:

τὺ δὲ τέτρατον ἤθελε θυμῷ
ἆξαι ἐπιγνάμψας δόρυ μείλινον Αἰακίδαο

ἀλλὰ τηοὶν Ἀχιλεὺς· σχέδον ἄορι θυμὸν ἀπηύρα.

Schema existit hoc: antequam actio primaria ad finem
pervenit, secundaria interrupta est. Of. θ 498. Sen-
tentia primaria aut condicionem durantem exprimit,
quae nondum absoluta erat, quum secundaria inter-
cideret, (velut his quos modo attuli locis), aut actionem
non perfectam, quae secundaria superveniente impeditur,
quominus perficiatur. In priore exemplorum genere
3

